Projekt dotyczy modeli demograficznych. Wybraliśmy 3 równania, które opisują zmianę liczby ludności w danym okresie, są to: model Malthusa, model Verhulsta oraz równanie bilansu. Będziemy porównywać je ze sobą, a punktem odniesienia będą przewidywania naukowców ze strony www.population.un.org. Predykcje będą dotyczyć ludności w Polsce.

Symulacja 1

Pierwszą sytuacją, która mogłaby zaistnieć i znacząco wpłynąć na zmianę liczby ludności jest rozwój obecnej pandemii koronawirusa. Założenia, które przyjmujemy to:
-niewielkie zmniejszenie liczby żywych urodzeń,
-duży wzrost zgonów,
-spory spadek migracji w kraju z powodu ograniczeń przemieszczania.
Zakładamy, że koronawirus zmutował oraz jest odporny na wszelkie szczepionki. Coraz więcej ludzi umiera, jest także coraz mniej żywych urodzeń. Dopiero po czasie u ludzi wytwarzają się przeciwciała i krzywa opisująca zgony nie rośnie już tak gwałtownie, a krzywa przedstawiająca żywe urodzenia wypłaszcza się. Obostrzenia są jednak coraz większe. Rząd chce uniknąć możliwej kolejnej mutacji wirusa, dlatego zamyka granice. Ludzie mogą wyjeżdżać i przyjeżdżać do naszego kraju tylko w szczególnych przypadkach, dlatego migracje spadają w gwałtownym tempie praktycznie do zera.

Symulacja 2

Drugą symulacją jest Polska jako potęga gospodarcza na świecie. Założenia, które przyjmujemy to:
-zmniejszenie liczby zgonów,
-niewielki wzrost żywych urodzeń,
-duży wzrost imigracji,
-spory spadek emigracji.
Załóżmy, że Polska stała się na tyle silna, że nie jest ona zależna od nikogo. Koncerny farmaceutyczne stworzyły lek na raka, stąd spadek liczby zgonów w Polsce w następnych latach, a ludzie coraz chętniej zakładają rodzinę z powodu dobrych warunków do życia (wzrost liczby urodzeń na przestrzeni lat). Imigracja przybywa, natomiast emigracja spada, ponieważ ludzie nie chcą opuszczać tak wspaniałego i potężnego państwa.
